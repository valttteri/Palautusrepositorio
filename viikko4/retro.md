# Retrospektiivi

Retrospektiivi on tilaisuus, jonka ohjelmointititiimi järjestää esimerkiksi sprintin päätteeksi. Sen tavoitteena on käydä läpi
asioita joissa tiimi suoriutui hyvin tai huonosti sprintin aikana, ja pohtia mitä voisi tehdä jatkossa paremmin.
Retrospektiivin pitämiseen on monta eri formaattia. Kaksi sellaista ovat _Start, Stop, Continue, More of, Less of Wheel_ 
ja _Glad, Sad, Mad_.

Ensin mainitussa formaatissa tiimin työskentelyä pohditaan viidessä eri kategoriassa. Tapahtuman kesto on tiimin koosta riippuen 10-25 minuuttia.
Retrospektiivin alussa piirretään esim. paperille ympyrä ja jaetaan se kategorioiden mukaan osiin - "start", "stop", "continue", "more of" sekä "less of". 
Tämään jälkeen tiimi analysoi kuluneen sprintin aikaista toimintaansa ja pyrkii keksimään asioita jokaisen kategorian alle. Tiimin on siis pohdittava,
mitä heidän pitäisi alkaa tekemään, minkä tekeminen olisi hyvä lopettaa, minkä asian tekemistä olisi järkevää jatkaa, mitä kannattaisi tehdä enemmän
ja mitä vähemmän.

_Glad, Sad, Mad_-formaatin mukaisen retrospektiivin aluksi jokainen tiimin jäsen kirjoittaa ylös omia havaintojaan liittyen kuluneeseen sprinttiin.
Tämän jälkeen omat havainnot esitellään muille tiimiläisille. Kun havainnot on käyty läpi, ne jaetaan luokkiin _Glad_, _Sad_ ja _Mad_.
Tiimin jäsenet pitävät äänestyksen jolla selvitetään, mitä havaintoja halutaan käsitellä tarkemmin. Jokainen saa äänestää esimerkiksi viittä eri havaintoa.
Äänestyksen jälkeen havainnot käsitellään saatujen äänien perusteella suosituimmasta vähiten suosittuun. Retrospektiivin pitämiseen on aikaa enintään tunti.
